82 JO. FRElNSHEMIl SUPPLEM.

gientes suos impigre obsistens Archelaus redire coegit in
hostem, unde vicissim romana acies pedem referre ooepit.
Sed a Muraena cohibiti restiterunt : simul, qui lignatum
exiverant, reversi; itemque alii, qui ignominiae causa seor-
sim tendebant, accurrerunt: horumque strenua opera fa·
ctum est, ut regii, duobus militum millibus amissis, intm
muros compellerentur.

XV. Archelaus, dum ad retinendos suos tota ruente con-
versus, salutem suam negligit, occlusis jam oppidi portis,
fune in moenia subductus est. Sulla, ob egregiam operam
laudatis militibus, demptaque iis, qui notati fuerant, igno-
minia , quum appetere hiemem videret, relictis ad opera prar-
sidiis, castra ad Eleusinem morit. Equitabilis eo loco pla·
nities erat, et eo genere copiarum hostes abundabant. lgitur
Sulla, ne eorum pateret incursionibus, fossam profundam
a montibus ad mare ducere coepit : hoc opus prohibituri
hostes, quotidiana modo ad fossam, modo pro moenibus
Piraeei certamina moverunt: abundabantenim multitudine3
marique libero utentibus, ct exponere suos ubi volebant,
et recipere, et, quocumque opportunum videretur, traji-
cere, in promptu erat ε rerum quoque necessariarum co·
piam suis efficere, penuriam hostibus ex sacili poterant.

xvi. Igitur Sulla, missis ad Rhodienses certis hominibus,
classem arcessit. Quod ubi, regiis mare obtinentibus, parum
procedebat, L. Lucullum in AEgyptum et Africam proficisci
ad corroganda a regibus et maritimis civitatibus navium
auxilia jussit, quibus instructus Rhodiorum classem secu·
rius deduceret. Lucullus neque maris incerta, neque vim
hostium veritus, hieme media cum peronibus graecis tribus,
totidemque Rhodiorum dicrotis solvit3 Cretaque partibus
adjuncta, Cyrenas transmisit. Erat tum pessimus cyrenaicae
rei status, quae post testamentum Apionis, magis sine rege,
quam iu libertate relicta, neque delensa ab Romanis, domi
satis negotiorum habentibus, in seditiones et tyrannidem
inciderat.

S xvi. Plutarch. in Lucullo, cap. 3.

 

