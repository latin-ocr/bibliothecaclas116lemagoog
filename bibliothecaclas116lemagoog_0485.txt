IN LOC. LIB. CIII LlVlANl. 475

tamen provincia mansit, quum victoria C. Pontinii facilem,
ad reliquias pacandas viam paravisset3 atque ille, contentus
domuisse, qui rebellaverant, non lacessivit quietos. Igitur
quum motuum gallicorum vanus rumor fuisset, et otium
e Gallia nuntiaretur, ad civiles contentiones acrius reditum,
tam vehementi concertatione, ut Q. Metellus consul, lapi·
dibus appetitus, percuteretura seditiosis, deindea tribuno
iu carcerem duceretur.

Lx. Sed neque consul eo terrore flecti potuit3 neque
tanti viri causam deseruit senatus, quin apud illum in car·
cere convenire cuperet. lbi Flavius, sella tribunitia ad fores
collocata, Jure inviolabilis potestatis clausit aditum, per
murum intrare jubens senatum, si 'vellet, tam pertinaciter
obluctans, ut eodem loco pernoctaturus videretur. Tum
vero Pompeius pudore ductus, et quia res perquam invi·
diosa etiam ad populum erat, discedere Flavium jussit, id
a se petiisse Metellum mentitus. Sed notam animi magni·
tudinem Metellus effecerat, quum eum reliqui tribuni exi-
mere rellent e carcere, id beneficium recusando: postea
quoque, quum Flavius denuntiasset, nou passurum, ut in
provinciam iret, nisi legi consensisset ,quanquam cupidior
triumphi haberetur, manere potius in Urbe ,quam de sen·
tentia dimoveri, sustinuit .

LXI. Pompeius' igitur, principum invidia potentiam suam
urgeri ridens, interdum poeniteutia ducebatur, quod exer·
citum dimisisset3 postremo, quamlibet rationem inimicos
reprimendi honestam· arbitratus, plane descivit ab optima·
tibus, stulto consilio, ut dignitatem tueretur, stolidis tur-
bulentisque adolescentulis indigne se submittens3 quai po-
tissima ipsi seque et rempublicam perdendi causa exstitit. ,
Commodum sub ea tempora P. Clodius ab siciliensi quae·
stura reversus, conceptum ex judicio suo adversus opti·
mates odium, tribunatus viribus exsequi gestiebat: et ne

S ux cte. de Prov. Cous. cap.13; ad Διιίο. 1, ao, ct pro domo, cap. 5.
- nto. — s tx. Cic. ad Attic. 1, ao, et pro Coel. cap. at. - Dio. - Plut.
iu Pomp. rap. 75. - Lir. Epit. - Suetou. iuTib. cap. a.

 

